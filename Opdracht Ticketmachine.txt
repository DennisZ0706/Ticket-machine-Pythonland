Python Opdracht: Toegangskaartje

Maak in Python een eenvoudig systeem om de prijs van toegangskaartjes voor een pretpark te 
berekenen. Uitgangspunt is dat de prijzen afhankelijk zijn van de leeftijden van de bezoekers. 
Het hoeft niet grafisch maar dat mag uiteraard wel.

De volgende gegevens zijn van toepassing:

- Kinderen jonger dan 4 jaar zijn gratis

- De entree voor bezoekers in de leeftijd van 4 t/m 18 jaar is 5 euro

- De entree voor bezoekers in de leeftijd van 19 t/m 65 jaar is 10 euro

- De entree voor bezoekers in de leeftijd van 65 jaar en ouder is 8 euro

- Kom je met een groep van 5 mensen of meer, dan krijg je 5 euro korting op de totaalprijs.

Het programma moet eerst gaan vragen met hoeveel personen je kaartjes wilt gaan kopen. 
Daarna moet hij vragen per kaartje wat de leeftijd van elke bezoeker is.
Als je 999 invult moet het programma stoppen. En anders moet je na elke groep bezoekers
weer een nieuwe groep (of een persoon) kunnen verwelkomen.

Na invoer van elke regel moet de prijs voor die persoon worden getoond, plus een teller die het 
totaalbedrag aangeeft.

Als de laatste van de groep is ingevuld, krijg je het totaalbedrag te zien, inclusief eventuele kortingen.

Zet vooral ook duidelijke "remarks" in de code, zodat duidelijk is hoe het programma werkt. 

Het is wel de bedoeling dat je e.e.a. zelf bedenkt. Even ideeën opdoen vanuit je boek of via Google 
mag uiteraard wel, maar je moet het wel zelf zoveel mogelijk bedenken. 

Laat het programma er ook "netjes" uitzien, dus met duidelijk teksten. 

Maak ook eerst even een eenvoudig blokschema/schetsje hoe het programmaverloop zal moeten worden. 